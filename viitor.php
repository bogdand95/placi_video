<h2 class="title"><a href="#">Viitor</a></h2><br>
<div id="page" class="container">
<div class="interior">
<div id="box1">
	<p>Hynix a prezentat memoria RAM a viitorului: HBM si HBM2. High Bandwidth Memory (HBM) va fi folosită în plăcile video, iar prima placă ce beneficiază de acest tip de memorie este AMD Fiji, lansat în seria R9 390.</p>
	<img src="images/fury.jpg" alt="gpu.jpg" height="220" width="493">
	<p>Nvidia vor folosi și ei HBM2 în seria nVidia GeForce incepând cu arhitectura Pascal. HBM2 va permite adăugarea a până la 32GB VRAM pe o placă video. Memoria 4-HI HBM are o interfață de 1024 biți și o lățime de bandă de 128GB/s per chip, spre deosebire de GDDR5 care are doar 28GB/s per chip.<p>
	
	<h2 class="title">Ce este HBM?</h2><br>

	<p><strong>Tehnologia High Bandwith Memory (HBM)</strong> este dezvoltată de AMD şi reprezintă ultima inovaţie în zona memoriilor dedicate plăcilor video dar şi procesoarelor</p>
	<p>Dezvoltarea memoriilor cu lăţime de bandă înaltă (HBM) s-a impus odată ce a devenit clar că actuala tehnologie disponibilă prin cipurile clasice GDDR5 urmează să atingă limitele tehnologice şi nu vorbim aici doar despre viteză sau consumul de curent. Tehnologia HBM, dezvoltată de AMD împreună cu SK Hynix şi JEDEC aduce, pe lângă consumul redus şi lăţimea de bandă crescută, o schimbare aproape radicală în modul fizic şi logic după care sunt construite dispozitivele ce le folosesc. Dar să începem metodic..</p>
	<img src="images/amd-hbm-vs-gddr5-asezare-fizica.jpg" alt="hbm.jpg" width="600" height="221">
	<p>În cazul High Bandwidth Memory, 2, 3, 4 sau mai multe astfel de cipuri sunt aşezate unul peste celălalt, în straturi interconectate prin fire microscopice denumite "through-silicon vias" sau TVS (oarecum asemănătoare cu pinii actuali dar mult mai mici în dimensiune). Acestea la rândul lor sunt integrate pe unitatea / stratul logic (oarecum asemănător PCB-ului memoriilor clasice de sistem DDR) şi împreună sunt plasate în imediata vecinătate a unităţii de procesare, fie el GPU, CPU sau SoC.</p>
	<img src="images/amd-hbm-reprezentare-logica.jpg" alt="hbm.jpg" width="600" height="221">
	<br><br>
	<img src="images/hbm.jpg" alt="gpu.jpg" width="600" height="221">
	<br><br>
	<p>Comunicarea între memoriile HBM şi unităţile de procesare se face prin intermediul unui "interposer / strat intrepus" ce asigură o transmitere ultra-rapidă a informaţiilor. Bineînţeles, mai multe astfel de module de memorie HBM se pot asambla pentru a ajunge la diferite configuraţii.</p>
	<p><strong>Avantajele</strong> aduse sunt în mare parte legate de scurtarea dramatică a traseelor informaţionale dinspre / către cipurile de memorie ceea ce se traduce prin viteza mai mare de răspuns / accesare a informaţiilor, deci performanţe mai bune. Odată cu scurtarea fizică a traseelor rezultă şi un necesar de curent mai mic deci, implicit consum mai mic, temperaturi de operare mai reduse.</p>
	<img src="images/amd-hbm-vs-gddr5-spatiu-fizic.jpg" alt="gpu.jpg" width="600" height="221">
	<br><br>
	<p>Pe scurt, tehnologia memoriilor HBM aduce lăţime de bandă de 1024-bit, lăţime de bandă de peste 100GB/s per stivă, voltaje reduse la 1.5v, un raport GB/s per Watt cu peste 25% mai bun decât pentru GDDR5 şi o reducere cu 94% a spaţiului fizic ocupat.</p>

	</div>
</div>
</div>

